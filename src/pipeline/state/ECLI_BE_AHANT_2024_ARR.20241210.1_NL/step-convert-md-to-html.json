{
  "full_html": "<html><head></head><body><h1 id=\"uitgifte\" data-id=\"ECLI:BE:AHANT:2024:ARR.20241210.1:block-001\"><strong>Uitgifte</strong></h1>\n<table>\n<tbody>\n<tr>\n<td data-id=\"ECLI:BE:AHANT:2024:ARR.20241210.1:block-002\">Repertoriumnummer</td>\n</tr>\n<tr>\n<td data-id=\"ECLI:BE:AHANT:2024:ARR.20241210.1:block-003\"><b>2024/</b></td>\n</tr>\n<tr>\n<td data-id=\"ECLI:BE:AHANT:2024:ARR.20241210.1:block-004\">Datum van uitspraak</td>\n</tr>\n<tr>\n<td data-id=\"ECLI:BE:AHANT:2024:ARR.20241210.1:block-005\"><b>10 december 2024</b></td>\n</tr>\n<tr>\n<td data-id=\"ECLI:BE:AHANT:2024:ARR.20241210.1:block-006\">Rolnummer</td>\n</tr>\n<tr>\n<td data-id=\"ECLI:BE:AHANT:2024:ARR.20241210.1:block-007\"><b>2023/AA/254</b></td>\n</tr>\n</tbody>\n</table>\n<p data-id=\"ECLI:BE:AHANT:2024:ARR.20241210.1:block-008\">Uitgereikt aan</p>\n<p data-id=\"ECLI:BE:AHANT:2024:ARR.20241210.1:block-009\">op<br>\n€<br>\nJGR</p>\n<h2 id=\"arbeidshof-antwerpen-afdeling-antwerpen-kamer-2\" data-id=\"ECLI:BE:AHANT:2024:ARR.20241210.1:block-010\"><strong>Arbeidshof\nAntwerpen</strong> <strong>Afdeling Antwerpen</strong> Kamer 2</h2>\n<p data-id=\"ECLI:BE:AHANT:2024:ARR.20241210.1:block-011\"><strong>Arrest</strong></p>\n<p data-id=\"ECLI:BE:AHANT:2024:ARR.20241210.1:block-012\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;2</p>\n<hr>\n<p data-id=\"ECLI:BE:AHANT:2024:ARR.20241210.1:block-013\"><strong>EXXONMOBIL PETROLEUM &amp; CHEMICAL BV</strong>,<sup>1</sup>\nON 0416.375.270, met zetel gevestigd te 2030 ANTWERPEN, Polderdijkweg\n3,</p>\n<p data-id=\"ECLI:BE:AHANT:2024:ARR.20241210.1:block-014\">met als raadsman mr. ENGELS Christiaan, advocaat te\nWATERMAAL-BOSVOORDE, voor wie pleit mr. WILS Anne, advocaat te\nHASSELT</p>\n<p data-id=\"ECLI:BE:AHANT:2024:ARR.20241210.1:block-015\"><em>tegen:</em></p>\n<p data-id=\"ECLI:BE:AHANT:2024:ARR.20241210.1:block-016\"><strong>A B C</strong>, RRN A B C, woonplaats A B C, doch keuze van\nwoonst doende bij het ABVV REGIO ANTWERPEN, met hoofdzetel gevestigd te\n2018 ANTWERPEN, Ommeganckstraat 35,</p>\n<p data-id=\"ECLI:BE:AHANT:2024:ARR.20241210.1:block-017\">ter zitting vertegenwoordigd door mevrouw CUYVERS Ingrid,\nvertegenwoordiger van een representatieve werknemersorganisatie, hiertoe\nbehoorlijk gemachtigd.</p>\n<p data-id=\"ECLI:BE:AHANT:2024:ARR.20241210.1:block-018\">Het hoger beroep is gericht tegen de vonnissen van 28 november\n2022<sup>2</sup> en 17 april 2023<sup>3</sup> van de arbeidsrechtbank\nAntwerpen, afdeling Antwerpen.<sup>4</sup></p>\n<p data-id=\"ECLI:BE:AHANT:2024:ARR.20241210.1:block-019\">Het arbeidshof past de wet van 15 juni 1935 op het gebruik der talen\nin gerechtszaken toe.</p>\n<hr>\n<p data-id=\"ECLI:BE:AHANT:2024:ARR.20241210.1:block-020\"><sup>1</sup> Hierna de bv genoemd.</p>\n<p data-id=\"ECLI:BE:AHANT:2024:ARR.20241210.1:block-021\"><sup>2</sup> In de zaak met algemeen rolnummer 21/2575/A.</p>\n<p data-id=\"ECLI:BE:AHANT:2024:ARR.20241210.1:block-022\"><sup>3</sup> In de zaak met algemeen rolnummer 23/375/A.</p>\n<p data-id=\"ECLI:BE:AHANT:2024:ARR.20241210.1:block-023\"><sup>4</sup> Hierna de arbeidsrechtbank genoemd.</p>\n<p data-id=\"ECLI:BE:AHANT:2024:ARR.20241210.1:block-024\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;3</p>\n<hr>\n<h2 id=\"rechtspleging-voor-de-arbeidsrechtbank\" data-id=\"ECLI:BE:AHANT:2024:ARR.20241210.1:block-025\"><strong>1. RECHTSPLEGING\nVOOR DE ARBEIDSRECHTBANK</strong></h2>\n<p data-id=\"ECLI:BE:AHANT:2024:ARR.20241210.1:block-026\">Met een verzoekschrift op tegenspraak, op 15 november 2021 ontvangen\nter griffie van de arbeidsrechtbank,<sup>5</sup> vorderde C A B t.a.v.\nde bv het volgende:</p>\n<p data-id=\"ECLI:BE:AHANT:2024:ARR.20241210.1:block-027\">“Ten einde:</p>\n<p data-id=\"ECLI:BE:AHANT:2024:ARR.20241210.1:block-028\">indien de poging tot minnelijke schikking, zoals voorzien in art. 734\nvan het G.W., in verband met de hiernageformuleerde vordering\nvruchteloos mocht blijven, verwerende partij zich aldaar te zien en te\nhoren veroordelen om aan verzoeker te betalen, de som van:</p>\n<p data-id=\"ECLI:BE:AHANT:2024:ARR.20241210.1:block-029\">€ 360.654,74 beschermingsvergoeding wet van 19.3.1991</p>\n<p data-id=\"ECLI:BE:AHANT:2024:ARR.20241210.1:block-030\">Alle bedragen te vermeerderen met de wettelijke intresten zoals\nbepaald door artikel 10 van de wet op de bescherming van het loon en/of\nart. 102 van de wet betreffende de arbeidsovereenkomsten, de verwijs-\nminstens de vergoedende intresten vanaf 6.5.2021.</p>\n<p data-id=\"ECLI:BE:AHANT:2024:ARR.20241210.1:block-031\">met verwijs van verwerende partij in de gerechtelijke intresten en de\nkosten van het geding, tot op heden begroot op € 20,- bijdrage voor de\ninschrijving van de akte op de rol (KB 26.4.2017 - BS 27.4.2017)</p>\n<p data-id=\"ECLI:BE:AHANT:2024:ARR.20241210.1:block-032\">Het tussen te komen vonnis uitvoerbaar te verklaren bij voorraad,\nspijts alle verhaal en zonder borgstelling.”</p>\n<p data-id=\"ECLI:BE:AHANT:2024:ARR.20241210.1:block-033\">Met zijn (synthese)conclusie van 22 augustus 2022 breidde C A B zijn\neis uit,<sup>6</sup> hij vorderde daarbij het volgende:</p>\n<p data-id=\"ECLI:BE:AHANT:2024:ARR.20241210.1:block-034\">“Akte te verlenen aan eiser dat hij zijn vordering in betaling van de\nbeschermingsvergoeding uitbreidt van € 360.657,74 naar € 361.226,84.</p>\n<p data-id=\"ECLI:BE:AHANT:2024:ARR.20241210.1:block-035\">Akte te verlenen aan eiser dat hij zijn vordering uitbreidt met de\naflevering van een aangepast formulier C4.</p>\n<p data-id=\"ECLI:BE:AHANT:2024:ARR.20241210.1:block-036\">de aldus uitgebreide vordering ontvankelijk en gegrond te\nverklaren,</p>\n<p data-id=\"ECLI:BE:AHANT:2024:ARR.20241210.1:block-037\">verwerende partij te veroordelen om aan eiser te betalen, de som van:\n€ 361.226,84 beschermingsvergoeding wet van 19.3.1991</p>\n<p data-id=\"ECLI:BE:AHANT:2024:ARR.20241210.1:block-038\">Bedrag te vermeerderen met de wettelijke intresten zoals bepaald door\nartikel 10 van de wet op de bescherming van het loon en/of art. 102 van\nde wet betreffende de arbeidsovereenkomsten, de verwijs- minstens de\nvergoedende intresten vanaf 6.5.2021.</p>\n<p data-id=\"ECLI:BE:AHANT:2024:ARR.20241210.1:block-039\">met verwijs van verwerende partij in de gerechtelijke intresten en de\nkosten van het geding, tot op heden begroot op € 20,- bijdrage voor de\ninschrijving van de akte op de rol (KB 26.4.2017 - BS 27.4.2017)</p>\n<p data-id=\"ECLI:BE:AHANT:2024:ARR.20241210.1:block-040\">Verwerende partij te veroordelen tot het afleveren van een aangepast\nformulier C4.</p>\n<p data-id=\"ECLI:BE:AHANT:2024:ARR.20241210.1:block-041\">Het tussen te komen vonnis uitvoerbaar te verklaren bij voorraad,\nspijts alle verhaal en zonder borgstelling.</p>\n<p data-id=\"ECLI:BE:AHANT:2024:ARR.20241210.1:block-042\">met verwijs van verwerende partij in de kosten van het geding, van de\nzijde van eisende partij tot op heden begroot op € 20, bijdrage\nBegrotingsfonds ter inleiding van de zaak.”</p>\n<p data-id=\"ECLI:BE:AHANT:2024:ARR.20241210.1:block-043\">Met (synthese)conclusie van 30 september 2022 vorderde de bv:</p>\n<p data-id=\"ECLI:BE:AHANT:2024:ARR.20241210.1:block-044\">“<strong>in hoofdorde</strong></p>\n<ul>\n<li data-id=\"ECLI:BE:AHANT:2024:ARR.20241210.1:block-045\">de vordering van de heer A B ongegrond te verklaren;</li>\n<li data-id=\"ECLI:BE:AHANT:2024:ARR.20241210.1:block-046\">hem ervan af te wijzen;</li>\n</ul>\n<hr>\n<p data-id=\"ECLI:BE:AHANT:2024:ARR.20241210.1:block-047\"><sup>5</sup> De zaak werd er ingeschreven op de algemene rol onder\nnummer 21/2575/A.</p>\n<p data-id=\"ECLI:BE:AHANT:2024:ARR.20241210.1:block-048\"><sup>6</sup> In toepassing van artikel 807 van het Gerechtelijk\nWetboek.</p>\n<p data-id=\"ECLI:BE:AHANT:2024:ARR.20241210.1:block-049\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;4</p>\n<hr>\n<ul>\n<li data-id=\"ECLI:BE:AHANT:2024:ARR.20241210.1:block-050\"><em>de heer A B te veroordelen tot betaling van de totaliteit van de\nkosten van het geding, met inbegrip van de rechtsplegingsvergoeding,\nvastgesteld op 9.800,00 EUR.</em></li>\n</ul>\n<h3 id=\"in-ondergeschikte-orde\" data-id=\"ECLI:BE:AHANT:2024:ARR.20241210.1:block-051\"><strong>In ondergeschikte\norde</strong></h3>\n<ul>\n<li data-id=\"ECLI:BE:AHANT:2024:ARR.20241210.1:block-052\"><em>het door de heer A B gevorderde bedrag te herleiden;</em></li>\n<li data-id=\"ECLI:BE:AHANT:2024:ARR.20241210.1:block-053\"><em>de kosten te compenseren;</em></li>\n<li data-id=\"ECLI:BE:AHANT:2024:ARR.20241210.1:block-054\"><em>de uitvoerbaarheid bij voorraad niet toe te staan; meer\nondergeschikt, indien de rechtbank niet zou ingaan op het verzoek om het\ntussen te komen vonnis niet uitvoerbaar bij voorraad te verklaren,\nExxonMobil de toelating te geven de sommen waartoe ExxonMobil\ndesgevallend veroordeeld zou worden, te mogen kantonneren in de\ndeposito- en consignatiekas, conform de bepalingen van het Gerechtelijk\nWetboek.”</em></li>\n</ul>\n<p data-id=\"ECLI:BE:AHANT:2024:ARR.20241210.1:block-055\">Omdat de voorafgaandelijke poging tot minnelijke schikking\nmislukte<sup>7</sup> besliste de arbeidsrechtbank met een vonnis op\ntegenspraak van 28 november 2022 over deze kwestie het volgende:</p>\n<p data-id=\"ECLI:BE:AHANT:2024:ARR.20241210.1:block-056\"><em>“De rechtbank:</em></p>\n<ul>\n<li data-id=\"ECLI:BE:AHANT:2024:ARR.20241210.1:block-057\"><em>verklaart de eis van de heer A B toelaatbaar en in de volgende\nmate gegrond;</em></li>\n<li data-id=\"ECLI:BE:AHANT:2024:ARR.20241210.1:block-058\"><em>veroordeelt ExxonMobil Petroleum &amp; Chemical bv tot betaling\naan de heer A B van een beschermingsvergoeding van 345.364,36 euro\nbruto, te verminderen met de wettelijk verplichte sociale en fiscale\ninhoudingen, voor zover deze verschuldigd zijn, te vermeerderen met de\nwettelijke intrest vanaf 6 mei 2021 en met de gerechtelijke intrest\nvanaf 15 november 2021;</em></li>\n<li data-id=\"ECLI:BE:AHANT:2024:ARR.20241210.1:block-059\"><em>legt de gerechtskosten ten laste van ExxonMobil Petroleum &amp;\nChemical bv;</em></li>\n<li data-id=\"ECLI:BE:AHANT:2024:ARR.20241210.1:block-060\"><em>bepaalt deze kosten tot op heden aan de zijde van de heer A B op\n20 euro bijdrage aan het Begrotingsfonds voor juridische\ntweedelijnsbijstand en aan de zijde van ExxonMobil Petroleum &amp;\nChemical bv op 9.800 euro rechtsplegingsvergoeding.”</em></li>\n</ul>\n<p data-id=\"ECLI:BE:AHANT:2024:ARR.20241210.1:block-061\">Met een “verzoekschrift tot verbetering/herstel van vonnis (artikel\n794 -796 Ger.Wb.)”, op 15 februari 2023 ontvangen ter griffie van de\narbeidsrechtbank,<sup>8</sup> verzocht C A B de arbeidsrechtbank om over\nte gaan tot de tot ambtshalve verbetering van het vonnis van 28 november\n2022, en dit om de volgende reden: “<em>Niettegenstaande in het\nmotiverend gedeelte ook de aflevering van het aangepaste formulier C4\nwerd toegekend en de eis van verwerende partij werd afgewezen om de\nvoorlopige tenuitvoerlegging af te wijzen, werden deze twee zaken niet\nhernomen in het beschikkend gedeelte van het vonnis.”</em></p>\n<p data-id=\"ECLI:BE:AHANT:2024:ARR.20241210.1:block-062\">Betreffende het verzoek tot verbetering van het vonnis van 28\nnovember 2022 nam de bv geen geschreven standpunt in.</p>\n<p data-id=\"ECLI:BE:AHANT:2024:ARR.20241210.1:block-063\">Met haar vonnis van 17 april 2023 besliste de arbeidsrechtbank over\ndat verzoek als volgt:</p>\n<p data-id=\"ECLI:BE:AHANT:2024:ARR.20241210.1:block-064\"><em>“De rechtbank:</em></p>\n<ul>\n<li data-id=\"ECLI:BE:AHANT:2024:ARR.20241210.1:block-065\"><em>zegt voor recht dat het beschikkend gedeelte van het vonnis,\nuitgesproken op 28 november 2022 in AR 21/2575/A, wordt aangevuld als\nvolgt:</em><br>\n<em>“- veroordeelt verwerende partij tot afgifte aan eisende partij van\nhet aangepaste formulier C4;”</em></li>\n</ul>\n<hr>\n<p data-id=\"ECLI:BE:AHANT:2024:ARR.20241210.1:block-066\"><sup>7</sup> In toepassing van artikel 734 van het Gerechtelijk\nWetboek.</p>\n<p data-id=\"ECLI:BE:AHANT:2024:ARR.20241210.1:block-067\"><sup>8</sup> De zaak werd er ingeschreven op de algemene rol onder\nnummer 23/375/A.</p>\n<p data-id=\"ECLI:BE:AHANT:2024:ARR.20241210.1:block-068\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;5</p>\n<hr>\n<ul>\n<li data-id=\"ECLI:BE:AHANT:2024:ARR.20241210.1:block-069\">zegt dat op de kant van het verbeterde vonnis melding wordt gemaakt\nvan de verbetering overeenkomstig art. 800 Ger.W.</li>\n<li data-id=\"ECLI:BE:AHANT:2024:ARR.20241210.1:block-070\">legt de kosten van het geding ten laste van de staat.”</li>\n</ul>\n<p data-id=\"ECLI:BE:AHANT:2024:ARR.20241210.1:block-071\">Op 4 augustus 2023 tekende de bv bij dit arbeidshof hoger beroep aan\ntegen de vonnissen van 28 november 2022 en 17 april 2023. Middels zijn\nconclusie van 6 november 2023 stelde C A B incidenteel beroep in tegen\nde beide voornoemde vonnissen.</p>\n<h2 id=\"eisen-in-higer-beroep\" data-id=\"ECLI:BE:AHANT:2024:ARR.20241210.1:block-072\"><strong>2. EISEN IN HIGER\nBEROEP</strong></h2>\n<p data-id=\"ECLI:BE:AHANT:2024:ARR.20241210.1:block-073\">Met conclusie van 26 augustus 2024 vordert de bv:</p>\n<h3 id=\"in-hoofdorde\" data-id=\"ECLI:BE:AHANT:2024:ARR.20241210.1:block-074\"><strong><em>“In hoofdorde</em></strong></h3>\n<ul>\n<li data-id=\"ECLI:BE:AHANT:2024:ARR.20241210.1:block-075\">het hoger beroep ontvankelijk en gegrond te verklaren;</li>\n<li data-id=\"ECLI:BE:AHANT:2024:ARR.20241210.1:block-076\">het incidenteel beroep ongegrond te verklaren;</li>\n<li data-id=\"ECLI:BE:AHANT:2024:ARR.20241210.1:block-077\">derhalve de beroepen vonnissen te hervormen;</li>\n<li data-id=\"ECLI:BE:AHANT:2024:ARR.20241210.1:block-078\">te amenderen en te doen wat de Eerste Rechter had moeten doen en\nderhalve de oorspronkelijke eis van de heer C A B die de veroordeling\nvan ExxonMobil beoogt tot betaling van een beschermingsvergoeding en\nafgifte van een aangepast document C4 ongegrond te verklaren;</li>\n<li data-id=\"ECLI:BE:AHANT:2024:ARR.20241210.1:block-079\">voor het overige de beide vonnissen a quo te bevestigen;</li>\n</ul>\n<h3 id=\"in-ondergeschikte-orde-1\" data-id=\"ECLI:BE:AHANT:2024:ARR.20241210.1:block-080\"><strong><em>In ondergeschikte\norde</em></strong></h3>\n<ul>\n<li data-id=\"ECLI:BE:AHANT:2024:ARR.20241210.1:block-081\">indien het arbeidshof per impossible van oordeel zou zijn dat\nExxonMobil een beschermingsvergoeding is verschuldigd, het vonnis a quo\nte willen bevestigen en de beschermingsvergoeding te herleiden naar\n345.364,36 EUR bruto.</li>\n</ul>\n<p data-id=\"ECLI:BE:AHANT:2024:ARR.20241210.1:block-082\">In ieder geval, de heer C A B te veroordelen tot de kosten van de\ntwee aanleggen, met inbegrip van de rechtsplegingsvergoeding, begroot op\n10.500 EUR per aanleg (basisbedrag).”</p>\n<p data-id=\"ECLI:BE:AHANT:2024:ARR.20241210.1:block-083\">Met conclusie van 5 juni 2024 vordert C A B:</p>\n<p data-id=\"ECLI:BE:AHANT:2024:ARR.20241210.1:block-084\">“Akte te verlenen aan Dhr. A B dat hij incidenteel hoger beroep\ninstelt tegen de bestreden vonnissen.<br>\nAkte te verlenen dat Dhr. A B zijn vordering uitbreidt naar €\n383.545,04</p>\n<p data-id=\"ECLI:BE:AHANT:2024:ARR.20241210.1:block-085\">oooo</p>\n<p data-id=\"ECLI:BE:AHANT:2024:ARR.20241210.1:block-086\">Het hoger beroep ontvankelijk, doch ongegrond te verklaren.</p>\n<p data-id=\"ECLI:BE:AHANT:2024:ARR.20241210.1:block-087\">EXXON er dan ook van af te wijzen en de bestreden vonnissen dd.\n28.11.2022 en 17.4.2023 te bevestigen voor hetgeen reeds is\ntoegekend.</p>\n<p data-id=\"ECLI:BE:AHANT:2024:ARR.20241210.1:block-088\">Het incidenteel hoger beroep ontvankelijk en gegrond te\nverklaren.</p>\n<p data-id=\"ECLI:BE:AHANT:2024:ARR.20241210.1:block-089\">Dientengevolge EXXON te veroordelen tot:</p>\n<p data-id=\"ECLI:BE:AHANT:2024:ARR.20241210.1:block-090\">betaling van de beschermingsvergoeding gelijk aan € 383.545,04 cfr.\nde wet van 19.3.1991</p>\n<p data-id=\"ECLI:BE:AHANT:2024:ARR.20241210.1:block-091\">Bedrag te vermeerderen met de wettelijke intresten zoals bepaald door\nartikel 10 van de wet op de bescherming van het loon en/of art. 102 van\nde wet betreffende de arbeidsovereenkomsten, de verwijs- minstens de\nvergoedende intresten vanaf 6.5.2021.</p>\n<p data-id=\"ECLI:BE:AHANT:2024:ARR.20241210.1:block-092\">met verwijs van EXXON in de gerechtelijke intresten en de kosten van\nhet geding, tot op heden begroot op € 20,- bijdrage voor de inschrijving\nvan de akte op de rol (KB 26.4.2017 - BS 27.4.2017)</p>\n<p data-id=\"ECLI:BE:AHANT:2024:ARR.20241210.1:block-093\">EXXON te veroordelen tot het afleveren van een aangepast formulier\nC4.”</p>\n<p data-id=\"ECLI:BE:AHANT:2024:ARR.20241210.1:block-094\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;6</p>\n<hr>\n<h2 id=\"ontvankelijkheid\" data-id=\"ECLI:BE:AHANT:2024:ARR.20241210.1:block-095\"><strong>3. ONTVANKELIJKHEID</strong></h2>\n<p data-id=\"ECLI:BE:AHANT:2024:ARR.20241210.1:block-096\">De bv tekende op 4 augustus 2023 hoger beroep aan tegen de vonnissen\nvan 28 november 2022, in de zaak met AR-nummer 21/2575/A, en 17 april\n2023, in de zaak met AR-nummer 23/375/A. Er worden geen\ndeurwaardersexploiten van betekening van deze bestreden vonnissen\nvoorgelegd.</p>\n<p data-id=\"ECLI:BE:AHANT:2024:ARR.20241210.1:block-097\">Met zijn eerste conclusie, op 6 november 2023 ontvangen ter griffie\nvan dit arbeidshof, stelt C A B incidenteel beroep in tegen de vonnissen\nvan 28 november 2022 en 17 april 2023 van de\narbeidsrechtbank.<sup>9</sup></p>\n<p data-id=\"ECLI:BE:AHANT:2024:ARR.20241210.1:block-098\">Zowel het hoger beroep als het incidenteel beroep zijn tijdig\ningesteld, regelmatig naar de vorm en bijgevolg ontvankelijk.</p>\n<p data-id=\"ECLI:BE:AHANT:2024:ARR.20241210.1:block-099\">Het arbeidshof kan nu over de inhoud van de zaak oordelen.</p>\n<h2 id=\"ten-gronde\" data-id=\"ECLI:BE:AHANT:2024:ARR.20241210.1:block-100\"><strong>4. TEN GRONDE</strong></h2>\n<h3 id=\"de-feiten\" data-id=\"ECLI:BE:AHANT:2024:ARR.20241210.1:block-101\"><strong>1. De feiten</strong></h3>\n<p data-id=\"ECLI:BE:AHANT:2024:ARR.20241210.1:block-102\">Op 15 oktober 1979 trad C A B als bediende in dienst van de bv met\neen arbeidsovereenkomst voor een onbepaalde tijd.</p>\n<p data-id=\"ECLI:BE:AHANT:2024:ARR.20241210.1:block-103\">Bij de sociale verkiezingen van 2020 stelde C A B zich kandidaat voor\nhet comité voor Preventie en Bescherming op het Werk<sup>10</sup> en de\nondernemingsraad. Hij werd niet verkozen.<sup>11</sup></p>\n<p data-id=\"ECLI:BE:AHANT:2024:ARR.20241210.1:block-104\">Met een brief van 5 mei 2021 beëindigde de bv de arbeidsovereenkomst\nmet C A B, met inachtneming van een opzeggingstermijn van 26 weken die\nzou ingaan op 10 mei 2021.<sup>12</sup> De brief werd verstuurd door\nmiddel van DocuSign.</p>\n<p data-id=\"ECLI:BE:AHANT:2024:ARR.20241210.1:block-105\">Met een aangetekende brief van 2 juni 2021, stelde C A B bij monde\nvan zijn vakorganisatie dat hij nog niet de leeftijd van 65 jaar had\nbereikt. Om die reden meende hij aanspraak te kunnen maken op de\nbetaling van de wettelijke beschermingsvergoeding gelijk aan vier jaar\nloon in toepassing van de wet van 19 maart 1991 betreffende de\nontslagregeling van de personeelsafgevaardigden.<sup>13</sup></p>\n<hr>\n<p data-id=\"ECLI:BE:AHANT:2024:ARR.20241210.1:block-106\"><sup>9</sup> Cf. artikel 1054, tweede lid, van het Gerechtelijk\nWetboek.</p>\n<p data-id=\"ECLI:BE:AHANT:2024:ARR.20241210.1:block-107\"><sup>10</sup> Hierna: het CPBW genoemd.</p>\n<p data-id=\"ECLI:BE:AHANT:2024:ARR.20241210.1:block-108\"><sup>11</sup> Stukken 1, 2 en 3 van C A B.</p>\n<p data-id=\"ECLI:BE:AHANT:2024:ARR.20241210.1:block-109\"><sup>12</sup> Stuk 4 van C A B.</p>\n<p data-id=\"ECLI:BE:AHANT:2024:ARR.20241210.1:block-110\"><sup>13</sup> Stuk 6 van C A B.</p>\n<p data-id=\"ECLI:BE:AHANT:2024:ARR.20241210.1:block-111\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;7</p>\n<hr>\n<p data-id=\"ECLI:BE:AHANT:2024:ARR.20241210.1:block-112\">Aangezien de bv niet reageerde, stuurde de vakorganisatie nieuwe\naanmaningen met aangetekende brieven van 21 juni 2021<sup>14</sup> en 16\njuli 2021. De bv reageerde nog steeds niet.</p>\n<p data-id=\"ECLI:BE:AHANT:2024:ARR.20241210.1:block-113\">Op 26 oktober 2021 stuurde de vakorganisatie van C A B de volgende\naangetekende brief naar de bv:</p>\n<p data-id=\"ECLI:BE:AHANT:2024:ARR.20241210.1:block-114\"><em>“Aangezien er onduidelijkheden worden gecreëerd naar onze\naangeslotene toe wat betreft zijn opzegtermijn en het einde van zijn\ntewerkstelling wensen wij hierin duidelijkheid te scheppen. Betrokkene\nwerd ontslagen via uw schrijven van 5 mei laatstleden met een\nopzegtermijn van 26 weken.</em></p>\n<p data-id=\"ECLI:BE:AHANT:2024:ARR.20241210.1:block-115\"><em>Deze opzeg ving aan op 10 mei 2021. Bijgevolg liep de\nopzegtermijn tot en met 7 november 2021. Onze aangeslotene nam tot op\nheden 7 vakantiedagen op, die een schorsing van de opzegtermijn tot\ngevolg hebben. Bijgevolg loopt zijn opzegtermijn tot en met 16 november\n2021.”</em><sup>15</sup></p>\n<p data-id=\"ECLI:BE:AHANT:2024:ARR.20241210.1:block-116\">Aangezien de bv niet reageerde, stuurde C A B op 4 november 2021 zelf\neen e-mail naar de bv:</p>\n<p data-id=\"ECLI:BE:AHANT:2024:ARR.20241210.1:block-117\"><em>“Mijn voltijdse planning tot het eind van de vrijgegeven periode\n(eerst eind december 2021, daarna eind januari 2023) werd me eerst\nuitgelegd als een vergissing.</em></p>\n<p data-id=\"ECLI:BE:AHANT:2024:ARR.20241210.1:block-118\"><em>Nu blijkt dat dit volgens HR niet als een vergissing beschouwd\nwordt.</em></p>\n<p data-id=\"ECLI:BE:AHANT:2024:ARR.20241210.1:block-119\"><em>Ik moet vaststellen dat er niet gereageerd wordt op vragen om dit\nrecht te zetten.</em></p>\n<p data-id=\"ECLI:BE:AHANT:2024:ARR.20241210.1:block-120\"><em>Het is belangrijk dat mijn vrije dagen zo spoedig mogelijk\ningevuld worden (zoals opgegeven in een vorige mail) en dat in de\nplanning voorzien wordt dat ik op mijn laatste werkdag op 16 november\n2021 met de dag gezet wordt, zodat ik het materiaal kan inleveren en\nmijn kleerkast kan leegmaken.”</em></p>\n<p data-id=\"ECLI:BE:AHANT:2024:ARR.20241210.1:block-121\">De HR-manager van de bv antwoordde met e-mailbericht van 9 november\n2021:</p>\n<p data-id=\"ECLI:BE:AHANT:2024:ARR.20241210.1:block-122\"><em>“Bedankt voor je mailtje en sorry voor de late reactie.</em></p>\n<p data-id=\"ECLI:BE:AHANT:2024:ARR.20241210.1:block-123\"><em>We noteren jouw wens om op 16 november de organisatie te verlaten\nen om volledig van je pensioen te gaan genieten.</em></p>\n<p data-id=\"ECLI:BE:AHANT:2024:ARR.20241210.1:block-124\"><em>We kunnen hiermee akkoord gaan. Ik zal je supervisor hierover\ninformeren.”</em><sup>16</sup></p>\n<p data-id=\"ECLI:BE:AHANT:2024:ARR.20241210.1:block-125\">C A B reageerde diezelfde dag per e-mail:</p>\n<p data-id=\"ECLI:BE:AHANT:2024:ARR.20241210.1:block-126\"><em>“Bedankt voor deze bevestiging.</em></p>\n<p data-id=\"ECLI:BE:AHANT:2024:ARR.20241210.1:block-127\"><em>Het is echter spijtig dat ik niet vrij kan nemen om voor mijn\nverongelukte moeder te zorgen.</em></p>\n<p data-id=\"ECLI:BE:AHANT:2024:ARR.20241210.1:block-128\"><em>Ik heb nochtans nog dagen tegoed.”</em><sup>17</sup></p>\n<p data-id=\"ECLI:BE:AHANT:2024:ARR.20241210.1:block-129\">Op 10 november 2021 stuurde de vakorganisatie van C A B nog de\nvolgende aangetekende brief aan de bv:</p>\n<p data-id=\"ECLI:BE:AHANT:2024:ARR.20241210.1:block-130\"><em>“Wij wensen hierbij te verwijzen naar onze schrijven van 26\noktober laatstleden en uw mail van 9 november laatstleden die U aan onze\naangeslotene richtte.</em></p>\n<p data-id=\"ECLI:BE:AHANT:2024:ARR.20241210.1:block-131\"><em>Wij wensen hierbij de zaken duidelijk te maken. Betrokkene wenste\nenkel duidelijkheid over de modaliteiten tijdens zijn laatste weken van\nde opzegtermijn en heeft geenszins de bedoeling zelf de overeenkomst te\nbeëindigen, zoals U insinueert in uw mail.</em></p>\n<hr>\n<p data-id=\"ECLI:BE:AHANT:2024:ARR.20241210.1:block-132\"><sup>14</sup> Stuk 7 dossier C A B.</p>\n<p data-id=\"ECLI:BE:AHANT:2024:ARR.20241210.1:block-133\"><sup>15</sup> Stuk 13 dossier C A B.</p>\n<p data-id=\"ECLI:BE:AHANT:2024:ARR.20241210.1:block-134\"><sup>16</sup> Stuk 1 dossier bv.</p>\n<p data-id=\"ECLI:BE:AHANT:2024:ARR.20241210.1:block-135\"><sup>17</sup> Stuk 1 dossier bv.</p>\n<p data-id=\"ECLI:BE:AHANT:2024:ARR.20241210.1:block-136\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;8</p>\n<hr>\n<p data-id=\"ECLI:BE:AHANT:2024:ARR.20241210.1:block-137\"><em>16 november 2021 is de laatste dag van de opzegtermijn van\nbetrokkene. Deze laatste werkdag is het gevolg van het door uw\nonderneming gegeven ontslag van 5 mei 2021 en dat ontslag is nooit\ningetrokken geweest, laat staan met goedkeuring van beide\npartijen.</em><sup>18</sup></p>\n<p data-id=\"ECLI:BE:AHANT:2024:ARR.20241210.1:block-138\">Ondertussen maakte C A B op 15 november 2021 de zaak aanhangig bij de\narbeidsrechtbank.</p>\n<p data-id=\"ECLI:BE:AHANT:2024:ARR.20241210.1:block-139\">C A B nam zijn wettelijk pensioen op en kreeg een pensioenkapitaal\nvan 397.088,15 euro bruto uitbetaald via het pensioenfonds van de\nbv.<sup>19</sup></p>\n<p data-id=\"ECLI:BE:AHANT:2024:ARR.20241210.1:block-140\">De bv leverde op 16 november 2021 een formulier C4 af, waarop werd\nvermeld dat C A B zelf zijn arbeidsovereenkomst beëindigde door een\nvrijwillige werkverlating diezelfde dag.<sup>20</sup></p>\n<p data-id=\"ECLI:BE:AHANT:2024:ARR.20241210.1:block-141\">Op 18 november 2021 stuurde de HR-manager van de bv volgende e-mail\nnaar de vakorganisatie van C A B:</p>\n<p data-id=\"ECLI:BE:AHANT:2024:ARR.20241210.1:block-142\"><em>“(…)”</em></p>\n<p data-id=\"ECLI:BE:AHANT:2024:ARR.20241210.1:block-143\"><em>Wij delen uw standpunt niet dat de heer A B op 16 november onze\nonderneming zou verlaten hebben ten gevolge van een “ontslag” op 5 mei\n2021 en het verstrijken van een opzeggingstermijn op 16\nnovember.</em></p>\n<p data-id=\"ECLI:BE:AHANT:2024:ARR.20241210.1:block-144\"><em>De arbeidsovereenkomst heeft daarentegen wel een einde genomen\nomdat de heer A B in zijn mail aan mezelf van 4 november verzocht op 16\nnovember uit dienst te kunnen treden, hetgeen wij aanvaard hebben, omdat\nde heer A B tot het pensioen wenste toe te treden.</em></p>\n<p data-id=\"ECLI:BE:AHANT:2024:ARR.20241210.1:block-145\"><em>Ik stond erop u dit nog te verduidelijken.</em><sup>21</sup></p>\n<h3 id=\"de-beoordeling\" data-id=\"ECLI:BE:AHANT:2024:ARR.20241210.1:block-146\"><strong>2. De beoordeling</strong></h3>\n<h4 id=\"standpunt-van-partijen\" data-id=\"ECLI:BE:AHANT:2024:ARR.20241210.1:block-147\"><strong>1. Standpunt van\npartijen</strong></h4>\n<p data-id=\"ECLI:BE:AHANT:2024:ARR.20241210.1:block-148\">C A B vordert een beschermingsvergoeding in toepassing van artikel 16\nvan de wet van 19 maart 1991 houdende bijzondere ontslagregeling voor de\npersoneelsafgevaardigden in de ondernemingsraden en in de comités voor\nveiligheid, gezondheid en verfraaiing van de werkplaatsen alsmede voor\nde kandidaat-personeelsafgevaardigden.<sup>22</sup> Hij vordert een\nbedrag van 383.545,04 euro bruto.</p>\n<p data-id=\"ECLI:BE:AHANT:2024:ARR.20241210.1:block-149\">C A B verdedigt het standpunt dat de gegeven opzegging niet nietig is\nomdat de bv de wet van 19 maart 1991 heeft geschonden. Hij verwijst\nhiervoor naar een arrest van het Hof van Cassatie van 22 juni\n2009.<sup>23</sup> C A B stelt eveneens dat een eventuele nietige\nopzegging door het gebruik van DocuSign, geen gevolgen kan hebben op de\nverschuldigdheid van de</p>\n<hr>\n<p data-id=\"ECLI:BE:AHANT:2024:ARR.20241210.1:block-150\"><sup>18</sup> Stuk 8 dossier C A B.</p>\n<p data-id=\"ECLI:BE:AHANT:2024:ARR.20241210.1:block-151\"><sup>19</sup> Stuk 5 van de bv.</p>\n<p data-id=\"ECLI:BE:AHANT:2024:ARR.20241210.1:block-152\"><sup>20</sup> Stuk 9 dossier C A B.</p>\n<p data-id=\"ECLI:BE:AHANT:2024:ARR.20241210.1:block-153\"><sup>21</sup> Stuk 10 dossier C A B.</p>\n<p data-id=\"ECLI:BE:AHANT:2024:ARR.20241210.1:block-154\"><sup>22</sup> Afgekort: de wet van 19 maart 1991.</p>\n<p data-id=\"ECLI:BE:AHANT:2024:ARR.20241210.1:block-155\"><sup>23</sup> Vgl. Cass. 22 juni 2009, <em>Soc.Kron.</em> 2010, afl.\n1, 12-13.</p>\n<p data-id=\"ECLI:BE:AHANT:2024:ARR.20241210.1:block-156\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;9</p>\n<hr>\n<p data-id=\"ECLI:BE:AHANT:2024:ARR.20241210.1:block-157\">beschermingsvergoeding, omdat de artikelen 16 en 17 van de wet van 19\nmaart 1991 de beschermingsvergoeding koppelen aan het ontslag en niet\naan de wijze waarop dit ontslag tot stand is gekomen.</p>\n<p data-id=\"ECLI:BE:AHANT:2024:ARR.20241210.1:block-158\">Volgens C A B werd zijn arbeidsovereenkomst op 16 november 2021\nbeëindigd door het aflopen van de betekende opzeggingstermijn. C A B\nstelt dat de bv hem bewust in het ongewisse heeft gelaten over de\nverlenging van de opzeggingstermijn omwille van schorsingen. Volgens C A\nB kan zijn e-mail van 4 november 2021 niet als een ontslaghandeling\nworden beschouwd.</p>\n<p data-id=\"ECLI:BE:AHANT:2024:ARR.20241210.1:block-159\">De bv houdt voor dat zij de arbeidsovereenkomst op 5 mei 2021 met een\nniet per aangetekende brief heeft opgezegd. Deze betekening was niet in\novereenstemming met artikel 37, §1 van de wet van 3 juli 1978\nbetreffende de arbeidsovereenkomsten<sup>24</sup> dat een absolute\nnietigheid voorschrijft die ambtshalve door de rechter moet worden\nvastgesteld. De bv stelt dat zij met deze opzegging eveneens de wet van\n19 maart 1991 heeft geschonden, waardoor de opzegging ook om die reden\nabsoluut nietig is. De bv wijst erop dat C A B geen afstand heeft gedaan\nvan zijn recht om de onmiddellijke beëindiging in te roepen door verder\nte blijven werken, en dat hij evenmin zijn re-integratie heeft\naangevraagd. De arbeidsovereenkomst is verder blijven bestaan totdat C A\nB op 16 november 2021 op eigen verzoek uit dienst is getreden.</p>\n<h4 id=\"het-recht-op-de-beschermingsvergoeding\" data-id=\"ECLI:BE:AHANT:2024:ARR.20241210.1:block-160\">2. Het recht op de\nbeschermingsvergoeding</h4>\n<h5 id=\"principes-van-de-wet-van-19-maart-1991\" data-id=\"ECLI:BE:AHANT:2024:ARR.20241210.1:block-161\">2.1. Principes van de\nwet van 19 maart 1991</h5>\n<h6 id=\"section\" data-id=\"ECLI:BE:AHANT:2024:ARR.20241210.1:block-162\">1.</h6>\n<p data-id=\"ECLI:BE:AHANT:2024:ARR.20241210.1:block-163\">Volgens artikel 2, §1 van de wet van 19 maart 1991 kunnen\npersoneelsafgevaardigden en kandidaat-personeelsafgevaardigden slechts\nworden ontslagen om een dringende reden die vooraf door de\narbeidsrechtbank werd aangenomen, of om een economische of technische\nreden die vooraf door het bevoegde paritair orgaan werden erkend. Dit\nprincipe is van openbare orde.<sup>25</sup></p>\n<p data-id=\"ECLI:BE:AHANT:2024:ARR.20241210.1:block-164\">Als een ontslag geldt elke beëindiging door de werkgever, gedaan met\nof zonder vergoeding, al dan niet met naleving van een opzegging, die\nter kennis werd gebracht gedurende de\nbeschermingsperiode.<sup>26</sup></p>\n<p data-id=\"ECLI:BE:AHANT:2024:ARR.20241210.1:block-165\">Volgens artikel 2, §1, laatste lid van de wet van 19 maart 1991 wordt\nhet voordeel niet meer toegekend aan de personeelsafgevaardigde die de\nleeftijd van 65 jaar bereiken, behoudens wanneer de onderneming de\ngewoonte heeft de categorie van werknemers in dienst te houden.</p>\n<hr>\n<p data-id=\"ECLI:BE:AHANT:2024:ARR.20241210.1:block-166\"><sup>24</sup> Hierna afgekort: de Arbeidsovereenkomstenwet.</p>\n<p data-id=\"ECLI:BE:AHANT:2024:ARR.20241210.1:block-167\"><sup>25</sup> Vgl. Cass. 16 mei 2011, <em>RW</em> 2011-2012,\n1904.</p>\n<p data-id=\"ECLI:BE:AHANT:2024:ARR.20241210.1:block-168\"><sup>26</sup> Artikel 2, §1, 1° van de wet van 19 maart 1991.</p>\n<p data-id=\"ECLI:BE:AHANT:2024:ARR.20241210.1:block-169\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;10</p>\n<hr>\n<p data-id=\"ECLI:BE:AHANT:2024:ARR.20241210.1:block-170\">Wanneer de werkgever een einde maakt zonder de wettelijk\nvoorgeschreven procedure na te leven, kan de werknemer of de organisatie\ndie zijn kandidatuur heeft voorgedragen zijn re-integratie in de\nonderneming aanvragen binnen de 30 dagen volgend op de betekening van de\nopzegging.<sup>27</sup></p>\n<p data-id=\"ECLI:BE:AHANT:2024:ARR.20241210.1:block-171\">Wanneer de re-integratie niet wordt aangevraagd binnen deze termijn\nmoet de werkgever de werknemer een forfaitaire beschermingsvergoeding\nbetalen, gelijk aan het lopende loon dat overeenstemt met de duur van\nvier jaar als hij twintig of meer dienstjaren in de onderneming\ntelt.<sup>28</sup></p>\n<ol start=\"2\" type=\"1\">\n<li></li>\n</ol>\n<p data-id=\"ECLI:BE:AHANT:2024:ARR.20241210.1:block-172\">Tussen partijen is geen betwisting dat C A B als niet-verkozen\nkandidaat voor de ondernemingsraad en het CPBW van een\nontslagbescherming genoot.</p>\n<p data-id=\"ECLI:BE:AHANT:2024:ARR.20241210.1:block-173\">Tussen partijen is evenmin betwisting dat de bv de ontslagprocedure\nzoals voorgeschreven door de wet van 19 maart 1991 niet heeft gevolgd en\ndat C A B op de dag van de kennisgeving van de opzegging nog niet de\nleeftijd van 65 jaar had bereikt.</p>\n<p data-id=\"ECLI:BE:AHANT:2024:ARR.20241210.1:block-174\">Om aanspraak te kunnen maken op een beschermingsvergoeding\novereenkomstig de wet van 19 maart 1991 moet de arbeidsovereenkomst een\neinde hebben genomen door de werkgever. Voor de oplossing van dit\ngeschil moet de vraag worden gesteld of de opzegging van 5 mei 2021\nabsoluut nietig was, en in bevestigend geval, of C A B afstand heeft\ngedaan van de mogelijkheid om zich op het ontslag te beroepen, en\nhieraan gekoppeld of hij op eigen verzoek uit dienst is getreden.</p>\n<h5 id=\"de-opzegging-van-5-mei-2021-was-absoluut-nietig\" data-id=\"ECLI:BE:AHANT:2024:ARR.20241210.1:block-175\"><strong>2.2. De\nopzegging van 5 mei 2021 was absoluut nietig</strong></h5>\n<ol type=\"1\">\n<li></li>\n</ol>\n<p data-id=\"ECLI:BE:AHANT:2024:ARR.20241210.1:block-176\">Volgens artikel 37, § 1, vierde lid van de Arbeidsovereenkomstenwet\nmoet de kennisgeving van de opzegging door de werkgever als volgt\ngebeuren;</p>\n<p data-id=\"ECLI:BE:AHANT:2024:ARR.20241210.1:block-177\"><em>“Indien de opzegging uitgaat van de werkgever, kan de\nkennisgeving van de opzegging, op straffe van nietigheid, enkel\ngeschieden hetzij bij een ter post aangetekende brief die uitwerking\nheeft de derde werkdag na de datum van verzending, hetzij bij\ngerechtsdeurwaardersexploot, met dien verstande dat de werknemer die\nnietigheid niet kan dekken en dat ze door de rechter van ambtswege wordt\nvastgesteld.”</em></p>\n<p data-id=\"ECLI:BE:AHANT:2024:ARR.20241210.1:block-178\">Het betreft een absolute nietigheid in het algemeen belang met als\ndoel om antidatering te voorkomen. De wetgever heeft immers een einde\nwillen stellen aan het antidateren door</p>\n<hr>\n<p data-id=\"ECLI:BE:AHANT:2024:ARR.20241210.1:block-179\"><sup>27</sup> Artikel 14 van de wet van 19 maart 1991.</p>\n<p data-id=\"ECLI:BE:AHANT:2024:ARR.20241210.1:block-180\"><sup>28</sup> Artikel 16 van de wet van 19 maart 1991.</p>\n<p data-id=\"ECLI:BE:AHANT:2024:ARR.20241210.1:block-181\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;11</p>\n<hr>\n<p data-id=\"ECLI:BE:AHANT:2024:ARR.20241210.1:block-182\">middel van de overhandiging van een geschrift, waardoor de werknemer\nsneller aanspraak zou kunnen maken op een\nwerkloosheidsuitkering.<sup>29</sup></p>\n<p data-id=\"ECLI:BE:AHANT:2024:ARR.20241210.1:block-183\">Antidatering kan niet worden gedekt. De nietigheid kan dus niet\nworden gedekt indien blijkt dat de zending de geadresseerde heeft\nbereikt.<sup>30</sup></p>\n<p data-id=\"ECLI:BE:AHANT:2024:ARR.20241210.1:block-184\">De kennisgeving van de opzeggingsbrief van 5 mei 2021 gebeurde via\nDocuSign en niet per aangetekende brief of door middel van een\ngerechtsdeurwaardersexploot. Dit wordt niet betwist tussen partijen, en\nhet arbeidshof stelt dit ook vast. De opzeggingsbrief<sup>31</sup> maakt\ngeen melding van een aangetekende verzending. Er ligt geen bewijs van\neen aangetekende zending voor.</p>\n<p data-id=\"ECLI:BE:AHANT:2024:ARR.20241210.1:block-185\">C A B wijst in beroepsconclusies op het bestaan van de wettelijke\nelektronische aangetekende zending en stelt dat alle opzeggingsbrieven\nwerden verstuurd via DocuSign<sup>32</sup>: “<em>Vooreerst is het\nopvallend dat Exxon geen enkele verdere toelichting geeft bij het door\nhaar gehanteerde DocuSign systeem… Het is nochtans (sic) een door haar\nwereldwijd gebruikt systeem, gelet op het feit dat het ganse HR\nmanagement in Bangkok zit. Toelichting wordt dan ook gevraagd. (…) Ook\nin laatste besluiten blijft het stil over het door haar gehanteerde\nsysteem van verzending van de opzeggingsbrief. Er wordt geen toelichting\ngegeven over hoe het systeem werkt, of het al dan niet een wijze van\nelektronisch aangetekend (sic) zending uitmaakt, die nochtans wel\nwettelijk is. Exxon kiest ervoor één en ander in het midden te laten.\n(…)</em>”. C A B laat eveneens gelden dat DocuSign geen ruimte laat voor\nantidatering.</p>\n<p data-id=\"ECLI:BE:AHANT:2024:ARR.20241210.1:block-186\">Partijen werden op de openbare zitting uitgenodigd om hierover\nstandpunt in te nemen, en partijen hebben van deze mogelijkheid gebruik\nhebben gemaakt. Het arbeidshof moet oordelen of de opzegging via\nDocuSign gekwalificeerd kan worden als een elektronische aangetekende\nzending, zoals C A B voorhoudt. De rechter moet het geschil beslechten\novereenkomstig de rechtsregels die daarop van toepassing\nzijn.<sup>33</sup></p>\n<p data-id=\"ECLI:BE:AHANT:2024:ARR.20241210.1:block-187\">Om van de gekwalificeerde status van een elektronische aangetekende\nzending te kunnen genieten, moet volgens artikel 44 van de\neIDAS-Verordening (EU) 910/2014 van 23 juli 2014 betreffende\nelektronische identificatie en vertrouwensdiensten voor elektronische\ntransacties in de interne markt en tot intrekking van Richtlijn\n1999/93/EG<sup>34</sup> de dienst van</p>\n<hr>\n<p data-id=\"ECLI:BE:AHANT:2024:ARR.20241210.1:block-188\"><sup>29</sup> Gedr. St.&nbsp;Kamer 1987-88, nr. 1025/1, 14-15.</p>\n<p data-id=\"ECLI:BE:AHANT:2024:ARR.20241210.1:block-189\"><sup>30</sup> Vgl. Cass. 15 juni 2020, S.19.0055.N ,\nwww.juportal.be.</p>\n<p data-id=\"ECLI:BE:AHANT:2024:ARR.20241210.1:block-190\"><sup>31</sup> Stuk 4 van C A B.</p>\n<p data-id=\"ECLI:BE:AHANT:2024:ARR.20241210.1:block-191\"><sup>32</sup> Beroepsconclusies van C A B, p.&nbsp;8.</p>\n<p data-id=\"ECLI:BE:AHANT:2024:ARR.20241210.1:block-192\"><sup>33</sup> Vgl. bijvoorbeeld recent: Cass. 14 juni 2021, APT 2022\n(samenvatting), afl. 1, 146; JT 2021, afl. 6866, 551, noot D. MOUGENOT;\nJLMB 2021 (samenvatting), afl. 32, 14, noot; JTT 2022, afl. 1426, 200;\nRABG 2021, afl. 16, 1509, noot F. <a href=\"#\">MOURLON BEERNAERT</a>;\nRABG 2022, afl. 2-3, 232; Soc.Kron. 2022, afl. 6, 320, noot X; TBBR\n2022, afl. 5, 305; Cass. 9 januari 2017, RABG 2018, afl. 4, 299; RW\n2016-17 (samenvatting), afl. 38, 1500; P&amp;B 2017, afl. 5-6, 179;\nCass. 17 maart 2016, RW 2016-17 (samenvatting), afl. 42, 1658; TBBR\n2017, afl. 6, 361, noot F. PEERAER; Cass. 10 februari 2014, Arr.Cass.\n2014, afl. 2, 380; Pas. 2014, afl. 2, 390; RW 2015-16 (samenvatting),\nafl. 23, 903, noot; P&amp;B 2014, afl. 2, 64.</p>\n<p data-id=\"ECLI:BE:AHANT:2024:ARR.20241210.1:block-193\"><sup>34</sup> Hierna afgekort ‘de eIDAS-Verordening’.</p>\n<p data-id=\"ECLI:BE:AHANT:2024:ARR.20241210.1:block-194\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;12</p>\n<hr>\n<p data-id=\"ECLI:BE:AHANT:2024:ARR.20241210.1:block-195\">een elektronische aangetekende zending aan de volgende eisen voldoen:\n(i) hij wordt door een of meerdere gekwalificeerde\nvertrouwensdienstverleners geleverd; (ii) hij garandeert de\nidentificatie van de afzender en de bestemming met een hoge\nvertrouwensgraad; (iii) de verzending en de ontvangst van de gegevens\nworden beveiligd door een geavanceerde elektronische handtekening of\ndoor een geavanceerd elektronisch zegel van een gekwalificeerde verlener\nvan vertrouwensdiensten, zodat elke niet op te sporen mogelijkheid tot\nwijziging van de gegevens wordt uitgesloten; (iv) de verzender en de\ngeadresseerde van de gegevens worden op duidelijke wijze in kennis\ngesteld van elke wijziging van de gegevens die nodig is voor het\nverzenden of het ontvangen van de gegevens; (v) de datum en het tijdstip\nvan het verzenden, ontvangen en wijzigen van gegevens worden aangegeven\nmet een gekwalificeerd elektronisch tijdstempel.</p>\n<p data-id=\"ECLI:BE:AHANT:2024:ARR.20241210.1:block-196\">Voor gegevens die via een dienst van gekwalificeerde elektronische\naangetekende zending worden verstuurd en ontvangen, geldt het vermoeden\nvan integriteit van de gegevens, de verzending van die gegevens door de\ngeïdentificeerde afzender, de ontvangst daarvan door de geïdentificeerde\ngeadresseerde, en de juistheid van de datum en het uur van de zending en\nvan de ontvangst die door de dienst van gekwalificeerde aangetekende\nzending worden aangeduid.</p>\n<p data-id=\"ECLI:BE:AHANT:2024:ARR.20241210.1:block-197\">Artikel XII.25, § 7 tweede lid van het Wetboek van economisch recht\nlegt voor het gebruik van een elektronische aangetekende zending de\nverplichting op om een gekwalificeerde dienstverlener te gebruiken. Een\ngekwalificeerde dienstverlener is een dienstverlener die het\nveiligheidsvisum heeft ontvangen waarmee wordt gegarandeerd dat de\ndienst voor elektronisch aangetekende post voldoet aan de wettelijke\nvereisten. Wanneer beroep wordt gedaan op een gekwalificeerde\ndienstverlener, krijgt de gekwalificeerde elektronische aangetekende\nzending volgens artikel XII.25, §7, eerste lid van het Wetboek van\neconomisch recht het onweerlegbaar vermoeden van een gelijkstelling van\neen elektronische aangetekende zending met een fysieke aangetekende\nzending. Er is immers een onweerlegbaar vermoeden over de datum en het\ntijdstip van de verzending en de ontvangst. De verplichting om gebruik\nte maken van een gekwalificeerde dienstverlener is evenwel nog niet in\nwerking getreden door middel van een uitvoeringsbesluit.</p>\n<p data-id=\"ECLI:BE:AHANT:2024:ARR.20241210.1:block-198\">Artikel 43.1. van de eIDAS-Verordening legt het\nnon-discriminatiebeginsel vast tussen een fysieke en een elektronische\naangetekende zending. De bepaling stelt het volgende: “<em>Het\nrechtsgevolg en toelaatbaarheid als bewijsmiddel in gerechtelijke\nprocedures van gegevens die via een dienst voor elektronisch\naangetekende bezorging verstuurd en ontvangen worden, mogen niet worden\nontkend louter op grond van het feit dat de dienst elektronisch is of\nniet aan de eisen voor de gekwalificeerde dienst voor elektronisch\naangetekende bezorging voldoet.</em>” Deze bepaling heeft rechtstreekse\nwerking.</p>\n<p data-id=\"ECLI:BE:AHANT:2024:ARR.20241210.1:block-199\">DocuSign beschikt niet over een QeRDS certificaat voor\ngekwalificeerde aangetekende zendingen, maar wel voor elektronische\nhandtekeningen. DocuSign kan dus niet worden gelijkgeschakeld met een\ngekwalificeerde dienstverlener in de zin van artikel XII.25, § 7 tweede\nlid van het Wetboek van economisch recht.</p>\n<p data-id=\"ECLI:BE:AHANT:2024:ARR.20241210.1:block-200\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;13</p>\n<hr>\n<p data-id=\"ECLI:BE:AHANT:2024:ARR.20241210.1:block-201\">Aangezien geen gebruik werd gemaakt van een gekwalificeerde\ndienstverlener, moet het arbeidshof onderzoeken of de versturing van de\nopzeggingsbrief via DocuSign dezelfde waarborgen biedt als een fysieke\naangetekende zending.</p>\n<p data-id=\"ECLI:BE:AHANT:2024:ARR.20241210.1:block-202\">De kwaliteitsvereisten van een elektronische aangetekende zending\nworden bepaald in artikel 3, 36° iDEAS-verordening. Het moet gaan om een\ndienst die het mogelijk maakt gegevens via elektronische middelen tussen\nderden te verzenden en die bewijs verschaft ten aanzien van het hanteren\nvan de verzonden gegevens, met inbegrip van bewijs van het verzenden en\nontvangen van de gegevens, en die de verzonden gegevens beschermt tegen\nhet risico van verlies, diefstal, beschadiging of onbevoegde\nwijzigingen.</p>\n<p data-id=\"ECLI:BE:AHANT:2024:ARR.20241210.1:block-203\">Het begrip aangetekende zending wordt gedefinieerd in artikel 131, 9°\nvan de wet van 21 maart 1991 betreffende de hervorming van sommige\neconomische overheidsbedrijven, zoals gewijzigd bij wet van 13 december\n2010. Een aangetekende zending is volgens deze bepaling ‘een dienst die\nop forfaitaire basis tegen de risico’s van verlies, diefstal of\nbeschadiging waarborgt, waarbij de afzender, in voorkomend geval op zijn\nverzoek, een bewijs ontvangt van de datum van afgifte of van de\nbestelling van de postzending aan de geadresseerde.’</p>\n<p data-id=\"ECLI:BE:AHANT:2024:ARR.20241210.1:block-204\">Volgens artikel 2, 9° van de wet van 26 januari 2018 betreffende de\npostdiensten wordt als een aangetekende zending beschouwd, een dienst\ndie op forfaitaire basis tegen de risico’s van verlies, diefstal of\nbeschadiging waarborgt, waarbij de afzender, in voorkomend geval op zijn\nverzoek, een bewijs ontvangt van de datum van afgifte of van de\nbestelling van de postzending aan de geadresseerde. In de parlementaire\nvoorbereiding wordt verduidelijkt dat een ter post aangetekende zending\ngeenszins inhoudt dat enkel een aangetekende zending van B-Post kan\ngebruikt worden, maar elke fysieke aangetekende zending zoals\ngedefinieerd door de wet van 21 maart 1991 of een elektronische\naangetekende zending overeenkomstig de wet van 9 juli 2001 houdende\nvaststelling van bepaalde regels in verband met het juridisch kader voor\nelektronische handtekeningen, elektronische aangetekende zending en\ncertificatiediensten.<sup>35</sup></p>\n<p data-id=\"ECLI:BE:AHANT:2024:ARR.20241210.1:block-205\">Het certificaat betreffende voltooiing DocuSign<sup>36</sup> wordt\nvoorgelegd. Op basis van de stukken en de toelichting op de openbare\nzitting worden onvoldoende argumenten aangevoerd waarom de verzending\nvia DocuSign dezelfde waarborgen biedt als een fysieke aangetekende\nzending.</p>\n<p data-id=\"ECLI:BE:AHANT:2024:ARR.20241210.1:block-206\">Volgens het voltooiingscertificaat was de verzending het voorwerp van\neen enveloppe ID en was er een indicatie van beveiliging. De zending\nwerd eveneens getekend met een elektronische handtekening van de\nverzender. Er is minstens sprake van een verzending van een e-brief.</p>\n<hr>\n<p data-id=\"ECLI:BE:AHANT:2024:ARR.20241210.1:block-207\"><sup>35</sup> Parl.St. Kamer 2020, 2011, nr. 203/4, 2.</p>\n<p data-id=\"ECLI:BE:AHANT:2024:ARR.20241210.1:block-208\"><sup>36</sup> Stuk 5 van C A B.</p>\n<p data-id=\"ECLI:BE:AHANT:2024:ARR.20241210.1:block-209\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;14</p>\n<hr>\n<p data-id=\"ECLI:BE:AHANT:2024:ARR.20241210.1:block-210\">Op basis van het voltooiingscertificaat kan worden vastgesteld dat\neen e-mail werd verstuurd naar het professionele e-mailaccount van C A\nB, zonder een voorafgaande accountverificatie, en zonder het volgen van\neen welbepaalde procedure (‘beveiligingsniveau e-mail adres’). De e-mail\nwerd kennelijk verzonden op 5 mei 2021 om 2.09 uur en de e-mail werd\nbekeken op 20 mei 2021 om 23.12 uur.</p>\n<p data-id=\"ECLI:BE:AHANT:2024:ARR.20241210.1:block-211\">Uit de stukken kan niet worden afgeleid dat de ontvanger, zijnde C A\nB, een identificatieprocedure moest volgen om de elektronische zending\nte ontgrendelen, bijvoorbeeld door middel van de E-ID of Itsme. Er kan\nhoogstens worden vastgesteld dat de e-mail in de professionele e-mailbox\nvan C A B werd bekeken op 20 mei 2021, maar niet dat hij zelf de inhoud\nvan de e-brief op een beveiligde manier heeft ontgrendeld. Op basis van\nde stukken kan evenmin worden afgeleid dat C A B zich heeft kunnen\nregistreren of akkoord is gegaan om briefwisseling elektronisch te\nontvangen.</p>\n<p data-id=\"ECLI:BE:AHANT:2024:ARR.20241210.1:block-212\">Uit het voltooiingscertificaat blijkt niet dat de verzending en de\nontvangst van de brief werden beveiligd door een geavanceerde\nelektronische handtekening of zegel en door middel van een\ngekwalificeerde elektronische tijdsstempel, zodat elke niet op te sporen\nmogelijkheid tot wijziging van de gegevens kan worden uitgesloten.</p>\n<p data-id=\"ECLI:BE:AHANT:2024:ARR.20241210.1:block-213\">Het voltooiingscertificaat kan bijgevolg niet als een afgiftebewijs\nworden beschouwd op basis waarvan de authenticiteit en de integriteit\nvan de gegevens kan worden vastgesteld. Dit is ook niet onlogisch nu\nDocuSign in essentie bedoeld is om een elektronische handtekening te\nplaatsen.</p>\n<p data-id=\"ECLI:BE:AHANT:2024:ARR.20241210.1:block-214\">De e-handtekening van C A B op het voltooiingscertificaat wordt niet\nvermeld, enkel dat van de verzender. Aangezien de e-handtekening van C A\nB als ontvanger ontbreekt, kan DocuSign niet als een dienst worden\nbeschouwd die de risico’s van verlies, diefstal of beschadiging\nwaarborgt. De afzender, hier de bv, is immers niet in de mogelijkheid om\neen bewijs te ontvangen van de datum van afgifte of van de bestelling\naan de ontvanger.</p>\n<p data-id=\"ECLI:BE:AHANT:2024:ARR.20241210.1:block-215\">C A B ging er ten onrechte van uit dat de arbeidsovereenkomst\nrechtsgeldig werd opgezegd door de bv. De opzegging van 5 mei 2021 was\nabsoluut nietig en partijen konden hier geen afstand van doen.</p>\n<h3 id=\"section-1\" data-id=\"ECLI:BE:AHANT:2024:ARR.20241210.1:block-216\">2.</h3>\n<p data-id=\"ECLI:BE:AHANT:2024:ARR.20241210.1:block-217\">Naast het feit dat de opzegging absoluut nietig is, en deze\nnietigheid niet kon worden gedekt door partijen, staat eveneens vast dat\nde opzegging in strijd is met de wet van 19 maart 1991.</p>\n<p data-id=\"ECLI:BE:AHANT:2024:ARR.20241210.1:block-218\">Artikel 2 van de wet van 19 maart 1991 verbiedt de werkgever om de\narbeidsovereenkomst van een kandidaat-personeelsafgevaardigde te\nbeëindigen, tenzij om een dringende reden die vooraf door de\narbeidsrechtbank wordt aangenomen, of om een economische of technische\nreden die vooraf door het bevoegd paritair orgaan worden erkend.</p>\n<p data-id=\"ECLI:BE:AHANT:2024:ARR.20241210.1:block-219\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;15</p>\n<hr>\n<p data-id=\"ECLI:BE:AHANT:2024:ARR.20241210.1:block-220\">De arbeidsovereenkomst van C A B kon bijgevolg enkel worden beëindigd\nomwille van een dringende reden of omwille van een technische of\neconomische reden.</p>\n<p data-id=\"ECLI:BE:AHANT:2024:ARR.20241210.1:block-221\">In tegenstelling tot artikel 37, §1 van de Arbeidsovereenkomstenwet,\nvoorziet de wet van 19 maart 1991 niet in een nietigheidssanctie wanneer\nde kandidaat-personeelsafgevaardigde wordt ontslagen om een andere reden\ndan de dringende reden of om een economische of technische reden die\nvooraf werden aangenomen of erkend.</p>\n<p data-id=\"ECLI:BE:AHANT:2024:ARR.20241210.1:block-222\">Vóór de inwerkingtreding van artikel 5.58, eerste lid van het\nBurgerlijk Wetboek was er in de rechtsleer en rechtspraak discussie of\nde nietigheid ambtshalve kan worden ingeroepen indien een wettekst niet\nuitdrukkelijk voorziet in een nietigheid. Het arbeidshof verwijst naar\nde rechtsleer die is opgenomen in beroepsconclusies van de\nbv.<sup>37</sup></p>\n<p data-id=\"ECLI:BE:AHANT:2024:ARR.20241210.1:block-223\">Dit is ook de reden waarom de arbeidsrechtbank in het bestreden\nvonnis zich heeft aangesloten bij het arrest van het Hof van Cassatie\nvan 22 juni 2009.<sup>38</sup> In dit arrest oordeelde het Hof van\nCassatie dat het enkele feit dat de wet van 19 maart 1991 van openbare\norde is, niet tot gevolg heeft dat de door de werkgever gegeven\nopzegging tijdens de beschermingsperiode nietig is.</p>\n<p data-id=\"ECLI:BE:AHANT:2024:ARR.20241210.1:block-224\">Het arbeidshof oordeelt dat het arrest van het Hof van Cassatie van\n22 juni 2009 niet zonder meer kan worden toegepast op voorliggend\ngeschil, omdat er in het arrest van het Hof van Cassatie sprake was van\neen rechtsgeldige opzegging voor de werkgever. Dit is hier niet het\ngeval.</p>\n<p data-id=\"ECLI:BE:AHANT:2024:ARR.20241210.1:block-225\">Bovendien treedt het arbeidshof het verweer van de bv bij dat het\nstandpunt van het Hof van Cassatie ondertussen is achterhaald door de\ninwerkingtreding van artikel 5.58, eerste lid van het Burgerlijk\nWetboek.<sup>39</sup> In de toelichting bij het wetsontwerp wordt\nopgemerkt dat telkens de oude wetsbepalingen van toepassing blijven, de\nrechtspraak op geen enkele wijze gehinderd wordt om rekening te houden\nmet de nieuwe bepalingen om vragen op te lossen die betwist bleven onder\nhet stelsel van de oude wet.<sup>40</sup></p>\n<p data-id=\"ECLI:BE:AHANT:2024:ARR.20241210.1:block-226\">Artikel 5.58, eerste lid van het Burgerlijk Wetboek bepaalt dat de\nnietigheid absoluut is wanneer de geschonden regel van openbare orde is\nen dus in hoofdzaak de bescherming van het algemeen belang beoogt.\nIedere belanghebbende kan zich op de absolute nietigheid beroepen.</p>\n<p data-id=\"ECLI:BE:AHANT:2024:ARR.20241210.1:block-227\">Het openbare orde karakter van de wet van 19 maart 1991 werd reeds\nerkend door het Hof van Cassatie<sup>41</sup> en hierover bestaat geen\ndiscussie tussen partijen.</p>\n<hr>\n<p data-id=\"ECLI:BE:AHANT:2024:ARR.20241210.1:block-228\"><sup>37</sup> Beroepsconclusies van de bv, p.&nbsp;9.</p>\n<p data-id=\"ECLI:BE:AHANT:2024:ARR.20241210.1:block-229\"><sup>38</sup> Vgl. Cass. 22 juni 2009, <em>Soc.Kron.</em> 2010, afl.\n1, 12-13.</p>\n<p data-id=\"ECLI:BE:AHANT:2024:ARR.20241210.1:block-230\"><sup>39</sup> In werking getreden op 1 januari 2023.</p>\n<p data-id=\"ECLI:BE:AHANT:2024:ARR.20241210.1:block-231\"><sup>40</sup> <em>Parl. St.&nbsp;Kamer 2021-2022</em>, nr. 55-1806/001,\n297.</p>\n<p data-id=\"ECLI:BE:AHANT:2024:ARR.20241210.1:block-232\"><sup>41</sup> Vgl. Cass. 16 mei 2011, <em>RW</em> 2011-2012,\n1904.</p>\n<p data-id=\"ECLI:BE:AHANT:2024:ARR.20241210.1:block-233\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;16</p>\n<hr>\n<p data-id=\"ECLI:BE:AHANT:2024:ARR.20241210.1:block-234\">Indien het wettelijk sanctiemechanisme uitdrukkelijk bij wet is\nbepaald, heeft de rechter geen appreciatiemarge over de vaststelling van\nhet sanctioneringsmechanisme. De inachtneming van de belangen werd\nimmers reeds door de wetgever gemaakt.</p>\n<ol start=\"3\" type=\"1\">\n<li></li>\n</ol>\n<p data-id=\"ECLI:BE:AHANT:2024:ARR.20241210.1:block-235\">Gelet op het voorgaande, had de nietigheid van de opzegging van 5 mei\n2021 ambtshalve moeten worden opgeworpen.</p>\n<ol start=\"4\" type=\"1\">\n<li></li>\n</ol>\n<p data-id=\"ECLI:BE:AHANT:2024:ARR.20241210.1:block-236\">C A B merkt in beroepsconclusies zijdelings op dat er sprake zou\nkunnen zijn van rechtsmisbruik of van een schending van het gewekte\nvertrouwen. Het arbeidshof citeert<sup>42</sup>:<br>\n“(…) <em>Of heeft zij enkel de opzeggingsbrief van Dhr. A B niet per\naangetekende zending verstuurd? Dit zou dan ontengensprekelijk wijze op\nrechtsmisbruik. Het druist in tegen alle redelijkheid om, nadat de heer\nA B zich op de beschermingsvergoeding heeft beroepen, de nietigheid van\nhaar eigen handeling in te roepen.</em>”</p>\n<p data-id=\"ECLI:BE:AHANT:2024:ARR.20241210.1:block-237\">Het arbeidshof betreurt dat C A B zijn argumentatie niet verder heeft\nuitgewerkt in beroepsconclusies.</p>\n<p data-id=\"ECLI:BE:AHANT:2024:ARR.20241210.1:block-238\">Er is sprake van rechtsmisbruik wanneer een recht wordt uitgeoefend\nop een manier die kennelijk de grenzen te buiten gaat van de normale\nuitoefening van dat recht door een voorzichtig en bezorgd\npersoon.<sup>43</sup> In een arrest van 22 september 2008 oordeelde het\nHof van Cassatie dat rechtsmisbruik kan worden toegepast op regels die\nde openbare orde raken.<sup>44</sup></p>\n<p data-id=\"ECLI:BE:AHANT:2024:ARR.20241210.1:block-239\">Zoals het arbeidshof hierboven oordeelde, heeft de rechter geen\nappreciatiemarge over de vaststelling van het sanctioneringsmechanisme\nindien een op straffe van nietigheid voorgeschreven vormvoorschrift niet\nwerd nageleefd. De vraag stelt zich of de rechter een appreciatiemarge\nheeft bij de toepassing van de nietigheidssanctie, en de gevolgen van de\nabsolute nietigheid kan milderen in geval van rechtsmisbruik.</p>\n<p data-id=\"ECLI:BE:AHANT:2024:ARR.20241210.1:block-240\">Voortbouwend op de suggestie die C A B maakte in beroepsconclusies,\nstelt het arbeidshof zich eveneens de vraag of de bv al dan niet\nrechtsmisbruik heeft gepleegd door tijdens de gerechtelijke procedure de\nabsolute nietigheid in te roepen die zij zelf heeft begaan, rekening\nhoudend met de begeleidende omstandigheden. Het arbeidshof heropent\nambtshalve de debatten om partijen toe te laten hierover standpunt in te\nnemen.</p>\n<hr>\n<p data-id=\"ECLI:BE:AHANT:2024:ARR.20241210.1:block-241\"><sup>42</sup> Beroepsconclusies van C A B, p.&nbsp;9.</p>\n<p data-id=\"ECLI:BE:AHANT:2024:ARR.20241210.1:block-242\"><sup>43</sup> Zie bijv. Cass. 10 september 1971, <em>Arr.Cass.</em>\n1972, 32; Cass. 6 januari 2006, <em>Arr.Cass.</em> 2007, 71.</p>\n<p data-id=\"ECLI:BE:AHANT:2024:ARR.20241210.1:block-243\"><sup>44</sup> Vgl. Cass. 28 september 2008, <em>Arr.Cass.</em> 2008,\nI, 2005.</p>\n<p data-id=\"ECLI:BE:AHANT:2024:ARR.20241210.1:block-244\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;17</p>\n<hr>\n<h3 id=\"beslissing\" data-id=\"ECLI:BE:AHANT:2024:ARR.20241210.1:block-245\">BESLISSING</h3>\n<h4 id=\"het-arbeidshof\" data-id=\"ECLI:BE:AHANT:2024:ARR.20241210.1:block-246\">Het arbeidshof,</h4>\n<p data-id=\"ECLI:BE:AHANT:2024:ARR.20241210.1:block-247\">Beslist op tegenspraak.</p>\n<p data-id=\"ECLI:BE:AHANT:2024:ARR.20241210.1:block-248\">Verklaart het hoger beroep ontvankelijk.</p>\n<p data-id=\"ECLI:BE:AHANT:2024:ARR.20241210.1:block-249\">Verklaart het incidenteel beroep ontvankelijk.</p>\n<p data-id=\"ECLI:BE:AHANT:2024:ARR.20241210.1:block-250\">Alvorens verder ten gronde te oordelen, nodigt partijen om standpunt\nin te nemen over de vragen gesteld onder titel 2.2, randnummer 4 van het\nmotiverend gedeelte van het arrest.</p>\n<p data-id=\"ECLI:BE:AHANT:2024:ARR.20241210.1:block-251\">Verzoekt in toepassing van artikel 775 van het Gerechtelijk Wetboek\npartijen, op straffe van ambtshalve verwijdering uit de debatten in\ngeval van laattijdige neerlegging, om hun conclusies onderling uit te\nwisselen en ter griffie van dit arbeidshof neer te leggen, uiterlijk op\nde volgende data:</p>\n<ul>\n<li data-id=\"ECLI:BE:AHANT:2024:ARR.20241210.1:block-252\">voor C A B, uiterlijk op 10 januari 2025</li>\n<li data-id=\"ECLI:BE:AHANT:2024:ARR.20241210.1:block-253\">voor Exxonmobil Petroleum &amp; Chemical bv, uiterlijk op 10\nfebruari 2025</li>\n</ul>\n<p data-id=\"ECLI:BE:AHANT:2024:ARR.20241210.1:block-254\">Bepaalt de datum waarop partijen zullen worden gehoord op de openbare\nzitting van 11 maart 2025 om 9.30 uur in zaal 3Q - kamer 2 op volgend\nadres: Britselei 55, 2000 ANTWERPEN.</p>\n<p data-id=\"ECLI:BE:AHANT:2024:ARR.20241210.1:block-255\">Houdt de beslissing over de gerechtskosten aan.</p>\n<p data-id=\"ECLI:BE:AHANT:2024:ARR.20241210.1:block-256\">Aldus gewezen door:</p>\n<p data-id=\"ECLI:BE:AHANT:2024:ARR.20241210.1:block-257\">N B, raadsheer, voorzitter van de tweede kamer,<br>\nP A, raadsheer in sociale zaken, werkgever,<br>\nM M, raadsheer in sociale zaken, werknemer-bediende,</p>\n<p data-id=\"ECLI:BE:AHANT:2024:ARR.20241210.1:block-258\">P A</p>\n<p data-id=\"ECLI:BE:AHANT:2024:ARR.20241210.1:block-259\">M M</p>\n<p data-id=\"ECLI:BE:AHANT:2024:ARR.20241210.1:block-260\">N B</p>\n<p data-id=\"ECLI:BE:AHANT:2024:ARR.20241210.1:block-261\">Arbeidshof Antwerpen, afdeling Antwerpen – 2023/AA/254 – arrest van\n10 december 2024 – p.&nbsp;18</p>\n<hr>\n<p data-id=\"ECLI:BE:AHANT:2024:ARR.20241210.1:block-262\">en uitgesproken door de voorzitter van de tweede kamer van het\narbeidshof Antwerpen, afdeling Antwerpen, zitting houdend te Antwerpen\nin openbare zitting van 10 december 2024 met bijstand van griffier M D\nB.</p>\n<p data-id=\"ECLI:BE:AHANT:2024:ARR.20241210.1:block-263\">M D B</p>\n<p data-id=\"ECLI:BE:AHANT:2024:ARR.20241210.1:block-264\">N B</p>\n</body></html>"
}